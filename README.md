# price
نزدیک به ۱۰ سال از شروع فعالیت ارز های دیجیتال و عمومی شدن آن ها می گذرد و اکنون این بازار بیشتر از هر زمان دیگری کاربر دارد و شاید بتوان گفت کمتر کسی پیدا می شود که حداقل یکبار نام ارز دیجیتال و یا بیت کوین را نشنیده باشد. بیت کوین ارز دیجیتالی است که در سال ۲۰۰۸ عرضه شد و تا چندین سال زیر یک دلار قیمت داشت و اکنون نزدیک به ۱۰ هزار دلار قیمت دارد. همین افزایش قیمت بسیار زیاد در این مدت باعث شده است تا بسیاری افسوس این را بخورند که چرا در آن زمان بیت کوین نخریدند تا الان میلیاردر باشند. اما موضوعی که در ادامه می خواهیم به آن بپردازیم مربوط به قیمت بیت کوین نیست، می خواهیم ببینیم ارزش گذاری بر روی یک ارز دیجیتال به چه صورت انجام می شود و چرا باید از برخی از پروژه های ارز دیجیتال دوری کرد.

یک شبه پولدار شوید!

همان طور که پیش تر خواندید ارزش مانند بیت کوین در کمتر از ۱۰ سال توانست سود بسیار زیادی را برای دارندگانش فراهم کند و همین امر باعث شده است تا پای کلاهبرداران نیز به این صنعت باز شود. اما کلاهبرداران این صنعت از چه روشی استفاده می کنند و چرا می گوییم این پروژه ها کلاهبرداری هستند؟

روش های کلاهبرداری در ارز دیجیتال کم نیستند، روش هایی مانند ارسال سکه تقلبی و یا استفاده از اطلاعات هویتی توسط صرافی های غیر معتبر و بسیاری روش های دیگر وجود دارد که همگی بسیار رایج هستند. اما در این جا می خواهیم به سه پروژه جدید اشاره کنیم که جدیدا مخصوصا در بین کاربران ایرانی نامشان زیاد شنیده می شود. پروژه های ارز دیجیتال پی Pi Network و کینگ مانی Kingmoney و دگ کوین Dagcoin پروژه های ارز دیجیتالی هستند که تقریبا در تمام گروه ها و کانال های ارز دیجیتالی نام آن ها برده شده است. البته برای کسانی که در این پروژه ها شرکت کرده اند و این ارز ها را نگهداری می کنند، نه تنها این پروژه های کلاهبرداری نیستند بلکه باعث یک شبه پولدار شدنشان نیز می شود و قرار است همه ما افسوس این را بخوریم که چرا ما در این پروژه ها شرکت نکردیم!
<a href="https://arzdigital.academy/live/"> نمودار قیمت لحظه ای تمام ارزهای دیجیتال</a>
